# Referaatti kandikaatintyöstä, Laura Kauria

## Scrumban-menetelmän käyttö ketterässä ohjelmistokehityksessä (Kalle Ilves)


Scrumban on ohjelmistokehitykseen tarkoitettu menetelmä, joka on tiukempi prosesseissa kuin Kanban, mutta löyhempi kuin Scrum. Ketterät ohjelmistokehityksen menetelmät ovat syrjäyttäneet dokumentaatiokeskeistä vesiputousmallia ja näiden onnistumisprosentti on 42 % verrattuna vesiputousmallin 14 % onnistumisprosenttiin. Ketterän kehityksen keskeisinä arvoina korostetaan yksilöä, toimivaa ohjelmistoa, asiakasyhteistyötä ja muutoskykyä.

Scrum keksittiin, koska ohjelmistokehityksessä vaatimuksia ei pystytä ennalta ymmärtämään ja käyttäjät muuttavat tarpeitaan, kun näkevät ohjelmiston konkreettisen version. Kaikki kerralla -mallissa tehdään suunnittelua, ohjelmointia ja testaamista samanaikaisesti, ei vesiputousmaisesti kronologisesti. Scrum sana tulee rugbysta, jolla kuvataan, että koko tiimi kaikkine asiantuntijoineen etenee yhtäaikaisesti. Scrum on iteratiivinen menetelmä, jossa on päivittäiset pikatapaamiset, sprintin suunnittelu asiakkaan kanssa sprintin alussa, arviointitapaaminen lopussa. Tämän lisäksi on kehitystiimin retrospektiivi, jossa mietitään, miten toimintaa voidaan parantaa. Sprinttiin valitaan tehtävät käyttäjätarinoina. Sprintillä on valmistumistavoite käyttäjätarinoina.

Kanban-menetelmässä parannetaan tehokkuutta tehtävä kerrallaan. Kanbanissa lisätään tehtäviä jonoon ja jonon pituutta kontrolloidaan. Jos sinne ei enää mahdu tehtäviä, pitää priorisoida otetaanko jotain pois uuden tilalta. Näin kehitysjono pidetään relevanttina säännöllisissä, mieluiten viikottaisissa, priorisointitapaamisissa. Kanbaniin kuuluu myös päivittäiset pikatapaamiset, jonka jälkeen pienet ryhmät keskustelevat prosessien kehittämisestä. 

Scrumban kehitettiin, jotta kesken sprinttejä voisi tehdä joustavammin muutoksia. Scrumbanissa ei suunnitella iteraatioita, vaan jatkuvalla suunnittelulla tartutaan tehtäviin. Scrumbanissa kuitenkin on säännölliset arviointitapaamiset ja retrospektiivit edistymisen arviointiin. Scrumbanissa on neljä ämpäriä, jotka sisältävät tavoiteltavia suunnitelmia: nykyinen, kolmen, kuuden ja 12 kuukauden ämpärit. Näillä ohjataan tekemistä.

Tapausesimerkeissä Scrumban toimi hyvin joustavuutensa ansiosta. 